---
title: "Apie mus"
description: "Vieta susitikti"
featured_image: ''
draft: false
omit_header_text: true
type: page
menu: main
---

### Sveiki atvykę į Baltarusių kultūros ir bendruomenės centro virtualius namus!

#### Mūsų centro tikslas - sukurti saugią erdvę baltarusiams, palikusiems tėvynę dėl politinio spaudimo, pristatyti jiems Lietuvą ir jos kultūrą, bei pažindinti vilniečius su baltarusių kultūra.

Baltarusiai mūsų centre gali gauti psichologinę ir juridinę pagalbą, konsultacijas apie gyvenimą Lietuvoje, bei dalyvauti centro veiklose: parodose, būreliuose paskaitose, mokymuose, ekskursijose, diskusijose. 

Turite minčių apie tai, ką mes galėtume daryti geriau, o gal norėtumėte sukurti kažką įdomaus kartu? Parašykite mums paštu vilenskimuzej@gmail.com. Mes nekantraujame su jumis susipažinti.

Norėtumėte sužinoti apie mus daugiau? Pasakojame.

Esame įsikūrę Vilniaus g. 20, Vilniaus miesto savivaldybės suteiktame pastate (atpažinsite mus iš vėliavų, o atėję iki durų paspauskite vieną iš mygtukų iš kairės). 
{{< figure src="https://vilnia.com/images/city.jpg" max-width=200px max-height=150px >}}

Mūsų centre veikia keletas baltarusių organizacijų:

- I. Luckevičiaus baltarusių muziejus;
- Labdaros ir paramos fondas "Razam";
- Žurnalistikos HUB "Zubr"'
- Baltarusių gydytojų asociacija "Daktarai už teisybę ir teisingumą";
- VšĮ "Pahonia".


Kiekvieną savaitę turime būrį veiklų suaugusiems ir vaikams. Suaugę mūsų centre:
- mokosi lietuvių kalbos;
- gali gauti psichologinę pagalbą;
- gali aplankyti besikeičiančias parodas;
- vaikšto į tautinio dainavimo ir tautodailės būrelius;
- praktikuoja savo baltarusių kalbą "Mova Nanova" kursuose;
- skolinasi knygas iš mūsų bibliotekos;
- lanko akademinį piešimą;
- vaikšto į paskaitas įvairiomis temomis: nuo sveikatos iki žmogaus teisių iki kultūros;
- penktadieniais žaidžia stalo žaidimus;
- vaikšto į koncertus;
- tėvai susitinka "Tėvelių mokyklėlėje", kur su psichologu gvildena aktualius klausimus.

Vaikai tuo tarpu...
- šeštadieniais vaikšto į baltarusių rytinę mokyklėlę, kur mokosi baltarusių kalbos ir tradicinių amatų;
- lanko teatro studiją, kur mokosi choreografijos, vokalo, ir žinoma, vaidybos;
- mokosi lietuvių kalbos;
- lanko leidybos ir grafinio dizaino būrelį;
- skaito vaikiškas knygas mūsų bibliotekoje;
- mokosi animacijos;
- dalyvauja šventėse ir renginiuose, skirtuose būtent mažiesiems;
- vyresni lanko tiksliųjų mokslų - chemijos, biologijos, fizikos būrelį.

Norėtumėte prisijungti prie mūsų darbo? Parašykite mums vilenskimuzej@gmail.com.

Taip pat galite mus palaikyti pervesdami mums 1,2% GPM. Už 2022 m. gautas lėšas papildysime mūsų bibliotekos vaikišką skyrių. Mūsų mažieji lankytojai yra patys aršiausi skaitytojai ir bus jums labai dėkingi už galimybę skaityti knygas gimtąja kalba.

Mūsų rekvizitai yra I. Luckevičiaus baltarusių muziejus, VšĮ, Įmonės kodas 110082694.
