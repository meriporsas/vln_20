---
title: "Apie mus"
description: "Vieta susitikti"
featured_image: ''
draft: false
omit_header_text: true
type: page
menu: main
---

### Sveiki atvykę į Baltarusių kultūros ir bendruomenės centro virtualius namus!

#### Mūsų centro tikslas - sukurti saugią erdvę baltarusiams, palikusiems tėvynę dėl politinio spaudimo, pristatyti jiems Lietuvą ir jos kultūrą, bei pažindinti vilniečius su baltarusių kultūra.

Baltarusiai mūsų centre gali gauti psichologinę ir juridinę pagalbą, konsultacijas apie gyvenimą Lietuvoje, bei dalyvauti centro veiklose: parodose, būreliuose paskaitose, mokymuose, ekskursijose, diskusijose. 

Turite minčių apie tai, ką mes galėtume daryti geriau, o gal norėtumėte sukurti kažką įdomaus kartu? Parašykite mums paštu vilenskimuzej@gmail.com. Mes nekantraujame su jumis susipažinti.

Norėtumėte sužinoti apie mus daugiau? Pasakojame.

Esame įsikūrę Vilniaus g. 20, Vilniaus miesto savivaldybės suteiktame pastate (atpažinsite mus iš vėliavų, o atėję iki durų paspauskite vieną iš mygtukų iš kairės). 
{{< figure src="https://vilnia.com/images/city.jpg" max-width=200px max-height=150px >}}

Mūsų centre veikia keletas baltarusių organizacijų:

- I. Luckevičiaus baltarusių muziejus;
- Žmogaus teisių apsaugos organizacija "Pavasaris" (Viasna);
- Žurnalistikos HUB "ZUBR.in"'
- Baltarusių gydytojų asociacija "Daktarai už teisybę ir teisingumą".


Kiekvieną savaitę turime būrį veiklų suaugusiems ir vaikams. Suaugę mūsų centre:
- mokosi lietuvių kalbos;
- gali gauti psichologinę pagalbą;
- gali aplankyti besikeičiančias parodas;
- vaikšto į tautinio dainavimo ir tautodailės būrelius;
- praktikuoja savo baltarusių kalbą lingvisto Vincuko Viačorkos paskaitose;
- skolinasi knygas iš mūsų bibliotekos;
- rašo laiškus baltarusių politiniams kaliniams;
- vaikšto į paskaitas įvairiomis temomis: nuo sveikatos iki žmogaus teisių iki kultūros;
- vaikšto į koncertus;
- tėvai susitinka "Tėvelių mokyklėlėje", kur su psichologu gvildena aktualius klausimus.

Vaikai tuo tarpu...
- šeštadieniais ir sekmadieniais vaikšto į baltarusių mokyklėlę, kur mokosi baltarusių kalbos ir tradicinių rankdarbių;
- lanko teatro studiją, kur mokosi choreografijos, vokalo, ir žinoma, vaidybos;
- mokosi lietuvių, anglų ir lenkų kalbos;
- lanko chorą, robototechnikos, programavimo, dailės būrelius, kartu žiūri baltarusiškai įgarsintus filmukus;
- skaito vaikiškas knygas mūsų bibliotekoje;
- dalyvauja šventėse ir renginiuose, skirtuose būtent mažiesiems;
- vaikšto pas psichologą, o specialių poreikių turintys vaikai susitinka neuroatipinių vaikų būrelyje, vedamame specialistės;
- vyresni lanko psichologinį būrelį.

Norėtumėte prisijungti prie mūsų darbo? Parašykite mums vilenskimuzej@gmail.com.

Taip pat galite mus palaikyti pervesdami mums 1,2% GPM. Už 2022 m. gautas lėšas papildėme mūsų bibliotekos vaikišką skyrių. Mūsų mažieji lankytojai yra patys aršiausi skaitytojai ir bus jums labai dėkingi už galimybę skaityti knygas gimtąja kalba. 2023 m. surinktos lėšos bus skirtos švenčių ir renginių vaikams organizavimui.

Mūsų rekvizitai yra I. Luckevičiaus baltarusių muziejus, VšĮ, Įmonės kodas 110082694.
