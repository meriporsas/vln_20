---
date: 2023-06-12T11:06:11+03:00
description: ""
featured_image: "https://vilnia.com/images/kurs1.jpeg"
tags: ["курсы"]
title: "Анляйн-курс “Таварыства жывых паэтаў і паэтак”"
omit_header_text: true
---
{{< figure src="https://vilnia.com/images/kurs1.jpeg" title="Андрэй Хадановіч запрашае на новыя літаратурныя прыгоды!" >}}

Лекцыі і вандроўкі

Цэнтр беларускай супольнасьці і культуры ў Вільні запрашае Вас на онлайн-лекцыі па беларускай культуры, літаратуры, гісторыі, мастацтве, а таксама плануе распачынаць жывыя вандроўкі па Вільні і Віленчыне. 

	Онлайн-лекцыі

чэрвень – ліпень 2023 г. 
Літаратурны онлайн-курс вядомага беларускага паэта, перакладчыка, літаратуразнаўцы Андрэя Хадановіча

“Таварыства жывых паэтаў і паэтак”:
беларускія вершы ў кантэксьце сусьветнай культуры

Аўтарскі курс пра беларускую паэзію як арганічную частку лірыкі сусьветнай і сусьветную – як частку беларускай. Пра творчыя ўплывы адных геніяў на іншых, а таксама адкрыцьці, што робяцца “паралельна”. Пра пераемнасьць і разрывы ў нашым літаратурным працэсе. Пра мастацкі пераклад, што пранікае ў арыгінальную творчасьць аўтараў і аўтарак. Пра паэтычныя містыфікацыі, некаторым зь якіх паверылі – і вераць дагэтуль. Пра тое, як паэзія робіцца музыкай, а вершы – песьнямі. Пра паэзію пратэсту, супраціву і салідарнасьці.

1. Як сплятаўся “Вянок”? Максім Багдановіч і папярэднікі:
   Шарль Бадлер, Поль Вэрлен ды іншыя.
2. “Курганы шмат чаго нам гавораць”:
   ірландзкі набэліст Ўільям Батлер Ейтс і Янка Купала.  
3. Фантомныя болі двух Міцкевічаў:
   паэмы “Пан Тадэвуш” і “Новая зямля”.
4. Расстраляныя паэты: беларускае і габрэйскае.
   Мойшэ Кульбак, Тодар Кляшторны, Юлі Таўбін.
5. Не-прычасаныя і ня-бронзавыя:
   Станіслаў Ежы Лец і Максім Танк.
6. Як “памаладзеў” Аркадзь Куляшоў: 
   таемная гісторыя верша “Бывай” (і песьні “Алеся”).
7. Наватар-містыфікатар: 
   як Алесь Разанаў пісаў літоўскую класіку.
8. Беларусь – нацыя паэтак?
   Жаночая лірыка ад Бандарынай да Бандурынай.
9. Паэты і фронтмэны: 
   беларускія вершы, музыка і сцэна.
10.  “На беразе Волі”:
    беларуская паэзія-2020 і ўкраінская паэзія-2022.

Лекцыі будуць праходзіць па серадах увечары на онлайн-платформе Zoom, але для курса будзе весьціся закрыты запіс. Будзе магчымасьць задаваць пытаньні і ўдзельнічаць у абмеркаваньнях.

Каб узяць удзел у курсе, трэба зарэгістравацца ў гугл-форме: тут будзе спасылка.

Курс платны. Кошт удзелу ў курсе – 44 еўра за ўвесь курс. Ваш удзел у курсе – гэта падтрымка аўтара курса і дзейнасьці нашага цэнтра ў Вільні.

[Рэгістрацыя на курс і ](https://forms.gle/dnD781vV4A2hxMma9)
[Аплата](https://buy.stripe.com/cN25mbcL7cpb2judQT).

Увага! Аплачваючы лекцыі, вы аўтаматычна пагаджаецеся на дамову аферты

Усе дадатковыя пытанні праз тэлеграм @liusterkavilnia

	Вандроўкі па Вільні і Віленшчыне

Тут будуць зьмешчаныя анонсы вандровак па беларускіх мясьцінах Вільні і Віленшчыны. Па ўсіх пытаньнях адносна арганізацыі такіх вандровак для прыватных групаў можна зьвяртацца праз тэлеграм @larhien