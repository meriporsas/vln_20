---
date: 2021-06-03T18:06:11+03:00
description: "Zoom-Лекцыя Сяргея Харэўскага"
featured_image: ""
tags: ["імпрэзы"]
title: "Zoom-Лекцыя Сяргея Харэўскага"
draft: false
---

Сябры, у пятніцу 11 чэрвеня 2021 года супольна зь Арт Вандроўняй запрашаем вас на zoom-лекцыю ды свайго кшталту віртуальную вандроўку "Інтэлектуальная і творчая традыцыя Вільні" з найвядомейшым мастацтвазнаўцам і гісторыкам архітэктуры, выкладчыкам Еўрапейскага Гуманітарнага Універсітэту ў Вільні Сяргеем Харэўскім.

Гэта будзе першая з 2-х імпрэзаў спадара Сяргея, прысьвечаных гістарычнай сталіцы Вялікага Княства, нашаму ўлюблёнаму гораду "за зачыненаю брамай".

Вільня - калыска інтэлектуальных традыцыяў, розных народаў, розных рэлігіяў. Сярод іх паўставала і дужэла Беларушчына. Падчас zoom-лекцыі мы ўбачым самыя значныя помнікі Вільні і разьбяромся ў іх стылях: готыка, барока, клясыцызм. Дазнаемся пра славутых мастакоў Вільні, што стварылі ўнікальныя ўласныя стылі і чыя творчасьць паўплывала на цэлыя пакаленьні: Дабужынскі, Чурлёніс, Рушчыц.

Пачатак мерапрыемства ў 19-00! Удзел вольны!

Рэгістрацыя праз гэтую гугл-форму: https://forms.gle/Sxqee6LKpEKEjNF67 