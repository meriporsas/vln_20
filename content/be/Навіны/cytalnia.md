---
date: 2024-10-10T10:06:11+03:00
description: ""
featured_image: "https://vilnia.com/images/biblio2025.jpg"
tags: ["імпрэзы"]
title: "Бібліятэка за год: падсумоўваем вынікі!"
omit_header_text: true
---

### Бібліятэка Віленскага Беларускага Музею імя І. Луцкевіча змяшчае больш за 3000 асобнікаў па-беларуску і пра Беларусь. У нас можна знайсці кнігу на любы густ: паэзыю ды прозу; сучасную ды старадаўнюю літаратуру; кнігі для дзяцей і для дарослых; навуковыя, замежныя, культурніцкія; дапаможнікі ды часопісы. 

Мэтай бібліятэкі з’яўляецца падтрымка навуковай, адукацыйнай і іншых сфераў дзейнасці беларускай супольнасці ў Літве. Сёння гэта бадай што найбагацейшы з даступных шырокаму колу чытачоў беларускі кнігазбор у Вільні, таму, калі вы сумуеце па папяровай кнізе або маеце час і ахвоту пазнаёміцца з шэдэўрамі літаратуры ды даследаваннямі з розных галінаў веды - шчыра запрашаем!

Асноўнымі задачамі з’яўляюцца: 
камплектаванне бібліятэчных фондаў і забеспячэнне іх захаванасці; 
жыццяўленне апрацоўкі кніг і выданняў,
стварэнне даведачна-бібліяграфічнага апарата; 
забеспячэнне бібліятэчнага, інфармацыйнага і даведачна-бібліяграфічнага абслугоўвання карыстальнікаў бібліятэк згодна з іх патрэбамі і зацікаўленасцямі; 
правядзенне культурна-асветнецкай працы, накіраванай на судзейнічанне культурнаму развіццю карыстальнікаў бібліятэкі.

Асноўнымі прынцыпамі дзейнасьці бібліятэкі зьяўляюцца: 
вызначэньне агульначалавечых каштоўнасцяў у якасці прыярытэтных; 
судзейнічанне адраджэнню, захаванню і развіццю беларускіх нацыянальных культурных традыцый, забеспячэнню даступнасці культурных даброт і павышэнню іх якасці, ахове гісторыка-культурнай спадчыны; 
зацвярджэнне і распаўсюджванне гуманістычных ідэй, навуковых і прававых ведаў і дасягненняў сусветнай культуры;
агульнадаступнасць інфармацыі аб складзе і змесце бібліятэчных фондаў.

Сачыце за абвесткамі на сайце або ў нашых сацыяльных сетках, каб не прапусціць прэзентацыі літаратурных навінак і іншых імпрэзаў!

сац.сеткі: https://cytalnia.com/ 
Facebook https://www.facebook.com/cytalnia/ 
Instagram https://www.instagram.com/cytalnia/ 
Telegram https://t.me/cytalnia

