---
date: 2023-04-06T10:06:11+03:00
description: ""
featured_image: "https://vilnia.com/images/shkol2.jpg"
title: "Беларуская школка"
omit_header_text: true
---


Беларуская Школка ў Вільні

Школка працуе ад 2021 года. Гэта адзін з самых буйных праектаў Беларускага Дома ў Вільні.

Галоўная мэта Школкі – гэта падтрымка дзяцей і бацькоў беларускай дыяспары ў Вільні. Дзякуючы праекту беларусы маюць магчымасць падтрымліваць камунікацыю, развіваць свае веды і мацаваць беларускую ідэнтычнасць.

Школка прапануе нефармальную адукацыю для дзяцей і падлеткаў.

Заняткі праходзяць кожныя выходныя – па суботах і нядзелях.

Заняткі ў Школцы бясплатныя.

У бягучым навучальным годзе ў Школцы працуе 14 гурткоў:
•	Беларуская мова (3 – 5 год)
•	Беларуская мова (6 – 9 год)
•	Літоўская мова (6 – 9 год)
•	Ангельская мова (6 – 8 год)
•	Ангельская мова (9 – 12 год)
•	Беларусазнаўства
•	Тэатральная студыя
•	Тэатральная майстэрня і арт-тэрапія
•	Творчая майстэрня (2 групы)
•	Выяўленчае мастацтва
•	Хор
•	Робататэхніка
•	Псіхалагічны клюб для падлеткаў
•	Нейра-атыповая група

На занятках выкарыстоўваюцца аўтарскія методыкі нашых настаўнікаў. Заняткі праводзяцца ў нефармальнай атмасферы. Асаблівая ўвага надаецца камунікацыі паміж дзецьмі і бацькамі, каб кожны, хто прыходзіць у Школку адчуваў сябе ўтульна.

Мова заняткаў – пераважна беларуская. І мы імкнемся сферу яе выкарыстання павялічваць.

Прыкладна раз на месяц мы імкнемся праводзіць мерапрыемствы для дзяцей і дарослых, якія звязаныя з культурай Беларусі:
•	Дзяды
•	Каляды
•	Шляхетны баль
•	Гуканне вясны
•	Дзень роднай мовы
і г.д.

На перапынках навучэнцы і іх бацькі падсілкоўваюцца гарбатай і рознымі прысмакамі (печыва, садавіна, гародніна). А добрай традыцыяй нашых святкаванак сталі супольныя абеды.

У Беларускім Доме таксама маецца даволі буйная бібліятэка, частку фонду якой стварае дзіцячая літаратура на беларускай мове. Дзеці маюць магчымасць узяць пачытаць дадому як адносна даўно выдадзеныя кнігі, так і навінкі, а таксама дзіцячыя энцыклапедыі, прысвечаныя Беларусі. Дзякуючы падарункам і данатам мы ўвесьчасна павялічваем фонд дзіцячай літаратуры.

Далучайцеся да Беларускай Школкі ў Вільні! Ці проста заходзьце ў госці.
Мы будзем вам радыя!:)

{{< figure src="https://vilnia.com/images/shkol1.jpg" >}}
{{< figure src="https://vilnia.com/images/shkol2.jpg" >}}
{{< figure src="https://vilnia.com/images/shkol3.jpg" >}}
{{< figure src="https://vilnia.com/images/shkol4.jpg" >}}
{{< figure src="https://vilnia.com/images/shkol5.jpg" >}}
{{< figure src="https://vilnia.com/images/shkol6.jpg" >}}
{{< figure src="https://vilnia.com/images/shkol7.jpg" >}}


